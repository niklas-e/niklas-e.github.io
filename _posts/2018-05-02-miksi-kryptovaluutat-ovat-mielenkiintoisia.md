---
layout:     post
title:      Miksi kryptovaluutat ovat mielenkiintoisia
date:       2018-05-02 17:30:00
author:     Niklas Engblom
summary:    Lohkoketjun ansiosta kryptovaluutoilla on kiinnostusta herättäviä ominaisuuksia. Lyhyehkö katsaus hyvistä ja huonoista puolista. 
categories: Finnish
thumbnail:  btc
tags:
 - cryptocurrency
 - kryptovaluutta
---

*Tämä kirjoitus on alunperin julkaistu [digilouhija.fi]({% post_url 2017-12-01-digilouhija-esittely %}) blogissa, josta siirsin sen tähän henkilökohtaiseen blogiini.*

Lohkoketjun ansiosta kryptovaluutoilla on kiinnostusta herättäviä ominaisuuksia. Tässäpä lyhyehkö lista hyvistä ja huonoista puolista.

## Edut

* Kun omistat valuuttaa, vain ja ainoastaan sinä hallitset varojasi. Kolmas osapuoli ei pysty rajoittamaan pääsyäsi varoihisi.
* Voit lähettää varojasi mihin tahansa maailman kolkkaan edullisesti, jonka ansiosta myös erittäin pienetkin maksut ovat järkeviä/mahdollisia.
* Transaktioiden todentaminen on nopeaa, olipa vastaanottaja missä tahansa. Kyse on sekunneista tai minuuteista sen sijaan, että vastaanottaja saisi lähetetyt varat päivien kuluttua.

## Haasteet/miinukset

* Ensimmäisenä mainittu etu on myös potentiaalinen miinus. Käytännössä jos onnistut hukkaamaan lompakkosi avaimet, menetät kaiken eikä kukaan voi auttaa.
* Anonymiteetti. Varoja voi siirtää anonyymisti, joka takaa käyttäjän yksityisyyden. Samalla tämä kuitenkin edesauttaa laitonta toimintaa. Tosin aika pitkälti kaikissa kauppapaikoissa joutuu todentamaan henkilöllisyyden, kun olet vaihtamassa kryptovaluuttaa fiat-rahaksi
* Arvot heittelevät melkoisesti. Suurin syy tähän lienee kolikoiden vähäinen määrä markkinoilla. Näin ollen erinäiset ilmoitukset ja uutiset liittyen kryptovaluuttoihin saattavat heilauttaa kurssia paljon.
* Lohkoketju ja kryptovaluutat ovat vielä melko nuoria teknologioita. Näin ollen tilanne saattaa muuttua paikoittain enemmänkin, kun uusia työkaluja ja konsepteja luodaan.

Lohkoketjuteknologian päälle on onnistuttu myös rakentamaan erinäisiä palveluita jo tässä vaiheessa. Nämä palvelut tarjoavat esimerkiksi Dropbox, OneDrive tai Google Drive kaltaista pilvitallennustilaa tai YouTuben kaltaisen videopalvelun. On myös muita palveluita, mutta etenkin nämä ovat mielenkiintoisia, koska palvelut pyörivät hajautetusti lohkoketjun verkoston koneilla. Tämä tuo skaalautuvuutta, vikasietoisuutta ja tietoturvaa. Esimerkiksi Google Drive palvelut ovat keskitetysti Googlen hallinnassa, jonka seurauksena Google pääsee käsiksi kaikkeen tietoon. Samalla Google on ainoa joka vastaa palveluiden pyörimisestä (toki kyseisellä firmalla on niin monta palvelinsalia ympäri maailmaa, että mm. vikasietoisuutta löytyy).

Entä sitten videopalvelut? On äärimmäisen haastavaa lähteä haastaamaan tämän hetkisiä jättiläisiä kuten YouTubea perustamalla uuden palvelun perinteisesti. Eli firma pystyyn ja massiiviset investoinnit kehitykseen sekä ylläpito- ja muihin kuluihin. Joukkorahoituksella voisi saada enemmän aikaan, mutta ei siltikään lähellekään tarpeeksi. Kun taas palvelut saadaan pyörimään keskitetysti, on tilanne toinen. Lisäksi myös esimerkiksi mainostulojen jakautuminen muuttuu, kun ei ole tarvetta välikädelle vaan mainostajien maksut menevät suoraan sisällöntuottajille.

Tallennustilan osalta esimerkkinä voisi heittää [Sia](https://sia.tech/){:target='_blank'}:n ja videopalveluiden osalta [Flixxo](http://www.flixxo.com/){:target='_blank'} ja [Viewly](https://view.ly/){:target='_blank'}.

Seuraavassa kirjoituksessa ajattelin ottaa aiheeksi kaikkien suomalaisten lempiaiheen, eli verotuksen.
