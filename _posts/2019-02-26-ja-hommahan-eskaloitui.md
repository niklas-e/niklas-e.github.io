---
layout:     post
language:   fi
title:      ...ja hommahan eskaloitui
date:       2019-02-26 17:30:00
author:     Niklas Engblom
summary:    Pitkän tauon jälkeen pieni kertaus, mitä kaikkea on ehtinyt tapahtumaan
categories: Finnish
thumbnail:  btc
tags:
 - cryptocurrency
 - kryptovaluutta
---

*Tämä kirjoitus on alunperin julkaistu [digilouhija.fi]({% post_url 2017-12-01-digilouhija-esittely %}) blogissa, josta siirsin sen tähän henkilökohtaiseen blogiini.*

Vähään aikaan en ole kirjoitellut tänne, mutta se ei suinkaan tarkoita sitä, että olisin jättänyt nämä asiat taakseni. Melkeinpä päinvastoin. Paljon on tapahtunut. Näin ollen kirjoitan pienen yhteenvedon, jonka jälkeen (toivottavasti) voin palata jatkamaan siitä mihin edellinen kirjoitus jäi.

## Louhintaa kotosalla

[Mobiililouhinnasta]({% post_url 2018-05-08-kryptovaluuttojen-louhiminen-mobiililaitteella %}) päätin tosiaan jatkaa oikean louhinnan pariin. Lähdin tutkimaan minkälaisella kokoonpanolla voisin testailla mahdollisimman monipuolisesti eri kryptovaluuttoja. Päädyin hankkimaan komponentit, joilla sain kasattua louhijan. Päävarusteena oli kolme näytönohjainta. Haastavin osuus oli hankkia sopiva kotelo, koska perustietokoneisiin ei yleensä mahdu kolme näytönohjainta. Myös lämpötilat saattaisivat nousta turhan paljon. Mikä ratkaisuksi? No, kyhäilin telineen, johon sain komponentit aseteltua.

{% include image.html url="/img/kryptolouhija-kotelo-v1.jpg" description="Ensimmäinen versio kryptolouhijasta" %}

Tuohon aikaan piti tietenkin päättää, mitä kryptovaluuttaa lähden louhimaan. Valitsin ensimmäiseksi Ethereumin, jonka jälkeen kokeilin myös louhia samanaikaisesti PascalCoinia. Myöhemmin siirryin kokeilemaan SmartCash, Pirl ja SagaCoin nimisiä kolikoita. Halusin poimia hieman menestyneempiä sekä niitä, joissa vaikutti olevan potentiaalia kasvaa isoksi.

Pikkuhiljaa ostin lisää näytönohjaimia laajentaakseni louhijaa. Ensin nostin määrän kuuteen, yhdeksään ja lopulta kahteentoista. Kuuden näyttiksen jälkeen pitikin suunnitella ja rakentaa isompi teline/kotelo. Melko isohan tuosta tuli, kun tarkoitus oli saada mahtumaan 12 näytönohjainta ja tietenkin muut koneen komponentit.

{% include image.html url="/img/kryptolouhija-kotelo-v2.jpg" description="Kryptovaluuttalouhijan toinen tuleminen - kotelo" %}

{% include image.html url="/img/kryptolouhija-kotelo-v2-näytönohjaimet.jpg" description="Kryptovaluuttalouhija versio 2 - näytönohjaimien mallailua" %}

## Lisäaiheita kirjoituksiin?

Päätin myös lähteä seuraamaan yhtä näistä projekteista tarkemmalla tasolla. Valitsin tähän tarkoitukseen nuorimman, mutta lupaavan projektin. Tarkoituksena oli seurata miten kryptoprojekti kasvaa ja kehittyy alkuvaiheista sekä kirjoittaa siitä tänne. Seuraamisen ohella osallistuin keskusteluihin ja pikkuhiljaa intouduin itselle ominaiseen tapaan antamaan panokseni kehitystöiden saralla. Aluksi tein pieniä parannuksia ja yhtenäistin webbilompakon ulkoasua projektin brändiin sopivammaksi. Sen jälkeen nappasin yhteisön ehdottaman idean reaaliaikaisesta näkymästä tämän kryptovaluutan rahapolitiikkaan. Tästähän seurasi lisää keskustelua tiimin kanssa ja päädyin osallistumaan projektin nettisivujen kehittämiseen. Tässä samalla kuitenkin aloimme pohtia, josko liittyisin tiimiin virallisesti, koska selvästikin pystyisin auttamaan asioiden edistämisessä. Näin ollen tovin kuluttua päädyin osallistumaan Pirl –projektin tiimiin sovelluskehittäjänä.

Linkkejä yllä mainittuihin palveluihin:

* [Pirl web-lompakko (MyPirlWallet)](https://wallet.pirl.io/){:target='_blank'}
* [Pirl rahapolitiikka (Pirl monetary policy)](https://pirl.live/ipfs/QmPAQz2yvYR7oCoQD7CHqiVdZtjsNSpSqNBrCtVWGGuCPX){:target='_blank'}
* [Pirl nettisivut](https://pirl.io/){:target='_blank'}
