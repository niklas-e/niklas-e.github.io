---
layout:     post
language:   fi
title:      Digilouhija
date:       2017-12-01 17:30:00
author:     Niklas Engblom
summary:    Esittely digilouhija.fi projektiin ja blogiin
categories: Finnish
thumbnail:  btc
tags:
 - cryptocurrency
 - kryptovaluutta
---

*Tämä kirjoitus on alunperin julkaistu digilouhija.fi blogissa, josta siirsin sen tähän henkilökohtaiseen blogiini.*

Moi! Tervetuloa lukemaan Digilouhijan seikkailuista ja kryptovaluutan maailmasta. Meikäläinen on työskennellyt vuosia webbikehityksen parissa Full Stack Developer -roolissa. Käytännössä tarkoittaa sitä, että on tullut hankittua melko laajasti osaamista sovellusten eri tasoilla työskentelystä. Siinä samassa on myös tullut hankittua tietoutta kaikenlaisesta muustakin modernista teknologiasta.

Tällä kertaa tarkoitus on lähteä tutkimaan kryptovaluuttoja ja miten niitä voi kerätä. Muutoin kuin ostamalla siis. Sen verran tiedän jo tässä vaiheessa, että periaatteessa kerääminen tapahtuu niin sanotusti louhimalla. Kryptovaluuttojen louhinta on käytännössä hankalien matemaattisten ongelmien ratkaisemista. Prosessi vaatii melko paljon laskentatehoja koneelta. On tullut myös kuultua termi Blockchain useasti, mutta tarkempaa tietoa ei ole tullut hankittua vielä.

Bitcoinin ja muiden kryptojen kurssikäyriä katsellessa ei voi kuin ihmetellä ja pohtia kuinka jättimäinen kupla niissä on tällä hetkellä. Haluaisinkin selvittää mihin kaikkeen näiden arvo perustuu ja onko niillä mahdollista tienata muutoinkin kuin ostamalla ja myymällä euroilla.

Yhteenvetona voisi sanoa, että aion selvittää miten kryptovaluutat toimivat sekä eri vaihtoehtoja, miten voin louhia kryptovaluuttoja ja minkälaisille tienesteille niillä voi päästä. Lisäksi toki haluan selvittää mihin sitä voi käyttää. Päätin aloittaa tutustumisen helpoimmasta mahdollisesta ratkaisusta, joka ei vaadi oikeastaan mitään lisähankintoja suoraan. Kyseessä on tietenkin nettiselaimessa toimiva JavaScript-pohjainen toteutus. Siitä lisää heti ensimmäisessä kirjoituksessa.

---

* Digilouhija Twitterissä: <https://twitter.com/hashtag/digilouhija>{:target='_blank'}
* Digilouhija Facebookissa: <https://www.facebook.com/digilouhija>{:target='_blank'}

---

Siirretyt kirjoitukset:

* [Kryptovaluuttojen louhiminen nettiselaimessa (JavaScript), osa 1]({% post_url 2017-12-07-kryptovaluuttojen-louhiminen-nettiselaimessa-osa1 %})
* [Kryptovaluuttojen louhiminen nettiselaimessa (JavaScript), osa 2]({% post_url 2017-12-28-kryptovaluuttojen-louhiminen-nettiselaimessa-osa2 %})
* [Mikä on blockchain/lohkoketju, osa 1]({% post_url 2018-01-19-mika-on-blockchain-lohkoketju-osa1 %})
* [Mikä on blockchain/lohkoketju, osa 2]({% post_url 2018-03-04-mika-on-blockchain-lohkoketju-osa2 %})
* [Miksi kryptovaluutat ovat mielenkiintoisia]({% post_url 2018-05-02-miksi-kryptovaluutat-ovat-mielenkiintoisia %})
* [Kryptovaluutat ja verotus]({% post_url 2018-05-03-kryptovaluutat-ja-verotus %})
* [Kryptovaluuttojen louhiminen mobiililaitteella]({% post_url 2018-05-08-kryptovaluuttojen-louhiminen-mobiililaitteella  %})
* [...ja hommahan eskaloitui]({% post_url 2019-02-26-ja-hommahan-eskaloitui %})

---

{% include image.html url="/img/digilouhija-fi-screenshot.png" description="Kuvankaappaus alkuperäisestä digilouhija.fi blogista" %}
